AU Sini, Carlo
Y 2012
T Il sapere dei segni. Filosofia e semiotica.
P Milano: Jaca Book


@@@P
SA 
SD 
NR 
TO 

Il primo capitolo (<<Il limite della figura>>) tratta a lungo delle figure preistoriche (in area europea), accettando la teoria di Anati e Gimbutas che le interpretano come segni di scrittura. [A mio giudizio, questa interpretazione non è valida, perché queste figure non danno luogo a quella organizzazione sintattica piena e autonoma che sola giustifica la qualifica di scrittura.]

Sini privilegia però l'alfabeto <<con il quale soltanto si viene allevando quella peculiare forma di 'mente logica' che oggi ci caratterizza>> (p. 36). <<La scrittura alfabetica è così>> la prima 'tecnica' in senso performativo 'moderno'>> (p. 37). L'autore arriva a dargli una valenza massima, vedendovi l'origine dell'epistemologia moderna: <<Il progetto cartesiano (poi leibniziano e così via) è quello di ridurre 'scientificamente' il divenire della soglia e la sfuggenza del limite alla legge dell'essere, cioè all'*episteme* come *stabilità* del calcolabile e del prevedibile>> (p.38). [A mio giudizio, l'enfasi sull'alfabeto non è giustificabile: tutto quello che viene qui detto dell'alfabeto vale già per la scrittura logografica e sillabica.]

[Sono invece pienamente d'accordo con la conclusione che viene tratta dalla funzione di *controllo* favorita ed esercitata dalla scrittura in genere:] il progetto cartesiano diventa quindi <<intimamente *nichilistico*, poiché il **dominio strumentale del significato formalizzato** ne cancella progressivamente il senso e l'aura>> (p. 38, grassetto mio).

Sini sottolinea il carattere <<**esosomatico**>> delle lettere dell'alfabeto, che definisce, con una metafora interessante, delle <<**protesi**>>> (p. 37, grassetto mio).

Altrettanto significativo è l'uso del termine <<**grammatica**>> in relazione all'influenza della scrittura sul pensiero. La scrittura è vista come <<fondamento del sapere occidentale, nel suo bene e nel suo male, nella sua straordinaria efficienza e nella sua perdurante superstizione intellettualistica, è così la 'grammatica', come bene intese Nietzsche: **scienza delle classi elementari e fondamento di tutta la scienza 'atomizzante'**; unione di analisi e di sintesi (dagli elementi all'intero).>>


; <small>The first chapter ("Il limite della figura") deals at length with the prehistoric representational figures of the (European) prehistoric periods, accepting the interpretation by Anati and Gimbutas as writing signs. </small>
