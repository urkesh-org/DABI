AU Kant, Immanuel
Y 1784
T Idee zu einer allgemeinen Geschichte in weltbürgerlicher Absicht.
P AA VIII, 15-31 ([www.korpora.org/Kant](http://www.korpora.org/Kant))


@@@P
SA 
SD 
NR 
TO 

Si tratta di un'*idea*, non di una trattazione storica propriamente detta, quale sarebbe necessaria se ci si volesse addentrare nei particolari (p. 30). L'idea può sembrare strana, quasi che l'autore volesse solo scrivere un romanzo (*es scheint, in einer solchen Absicht könne nur ein Roman zu Stande kommen* p. 29:9-10). Ma questa idea è particolarmente interessante per il nostro argomento perch&eacute; sviluppa un <<filo conduttore>> che riproduce molto da vicino la sequenza di trasformazioni istituzionali tracciate nel mio saggio.

Nella quarta tesi (pp. 20-22), per esempio, il concetto di tensionalità (*Neigung* 20:34, *Anspannung der Kräfte* 21:37) viene sviluppato nella fattispecie del contrasto insito nella <<insocievole socievolezza>> (*ungesellige Geselligkeit*) degli uomini. Questo è sviluppato ulteriormente nella quinta tesi (p. 22), dove la società civile viene descritta come un recinto chiuso (*Gehege* 22:26), dove gli alberi, confinati in uno spazio ristretto, sono forzati a crescere pi&uacute; alti e diritti, mentre l'arte e la cultura sono il frutto dell'insocievolezza (*Früchte der Ungeselligkeit* 22:33).

La legge di equilibrio fra gli stati ((*Gesetz des Gleichgewichts* 26:9) è quella che sola può portare a un vero e proprio <<ordinamento cosmopolitico>> (*ein allgemeiner weltbürgerlicher Zustand* 28:34-35). Questo concetto di cosmopoli si trova spesso altrove in Kant, che lo vede come una <<grande futura federazione di Stati>> (*zu einem künftigen großen Staatskörper* 28:28). La descrizione della situazione a lui contemporanea suona fortememente contemporanea a noi: <<I nostri leaders della politica mondiale non hanno più soldi per attività culturali pubbliche, o anzi per qualunque altra cosa che serva al bene del mondo, perchè hanno già riservato tutto per le guerre a venire>> (*unsere Weltregierer zu öffentlichen Erziehungsanstalten und überhaupt zu allem, was das Weltbeste betrifft, für jetzt kein Geld übrig haben, weil alles auf den künftigen Krieg schon zum voraus verrechnet ist* 28:15-18)!

Il concetto di natura come agente attivo ricorre in tutto il saggio, ma nella quarta tesi Kant fa riferimento più specifico a <<un saggio creatore>> (*die Anordnung eines weisen Schöpfers* 22:2) e nella nona e ultima tesi parla della <<giustificazione della natura, o meglio della provvidenza>> (*Rechtfertigung der Natur - oder besser der Vorsehung* 30:19) e del <<gran teatro della massima sapienza, la storia della specie umana>> (*der Theil des großen Schauplatzes der obersten Weisheit, ... - die Geschichte des menschlichen Geschlechts* 30:23-25).
